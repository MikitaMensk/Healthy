Так хаваць скульптуры як у Менску не ўмеець ніхто ў свеце!
Вось вы ведаеце, што ў Менску ёсць помнік Еўфрасінні Полацкай?
Я да нядаўняй пары, прызнаюся, не ведаў.
Можна цэлымі гадамі праходзіць міма яго ў некалькіх метрах і не ўбачыць гэты выдатны твор.
Месціцца ён на шляху са станцыі метро "Маскоўская" да супермаркета "Еўрапейскі",
але вы можаце гадамі хадзіць па гэтым шляху і не заўважыць помнік.
Ён сціпла прытаіўся пад плакучай івай, так што вечарам яго зусім не заўважыць,
а днем, калі вы маеце добры зрок, вы можаце заўважыць штосці незвычайнае каля будынку НДІ робататэхнікі,
але ці хопіць у вас цікаўнасці, каб падыйсці бліжэй?
Той, хто яго усталёўваў, відаць, вельмі выдатны канспіролаг або разведчык, або проста зрабіў сваю працу для галачкі.
фота

Зойдзем на двор БГУ. Што мы бачым? Цэлы пантэон беларускіх культурных дзеячоў!
Так, для студэнтаў гэта вельмі важна- ведаць такіх людзей. Але ці толькі для іх? 
Выйдзеце на праспект і паспытайце мінакоў,
ці многа з іх ведаюць, хто такі Сымон Будны або Кірыла Тураўскі,
і ў чым карысць іх дзейнасці для Беларусі? Мабыць не ўсе вам адкажуць штосці. 
А вось калі б гэтыя помнікі выставіць у месцы гуртавання гараджан, асветны эфект быў бы болей значным.
Мо б больш беларусаў ганарыліся сваёй культурай і мастацтвам.<!-- А так глядзяць у рот замежнікам...-->


Каля Акадэміі мастацтваў усё тая ж карціна. 
На праспекце Незалежнасці ў гэтым месцы дамы, ходнікі, машыны, мінакі, піцэрыі.
Усё як звычайна ў мегаполісе, але чагосці не хапае, таму краявід можа падацца камусці шэрым.
А вось зойдзіце на двор Акадэміі мастацтваў - там утульна, ёсць лаўкі, а каля іх тузін прывабных скульптур.
Яны схаваныя ад вачэй звычайнага чалавека, яны толькі для студэнтаў. 

Такое ўражанне, што мы баімся раскрыць, паказаць сабе, усе лепшае ў нас мы хаваем унутры ці адкрываем толькі колу "разумеючых" людзей.
Таму і існуе такі разрыў паміж інтэлігентамі і народам, трагічны разрыў, аб якім многа пісалі ўжо.


Вось так вось. Такія справы.
 
